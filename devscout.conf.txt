Stadgar för föreningen /dev/scout

1 kap. Konstituering


§1. Föreningens firma är /dev/scout. Vid behov kan föreningens firma anges som devscout.
§2. Föreningen har sitt säte i Stockholms kommun, Stockholms län.
§3. Föreningens syfte är att samla IT-intresserade scouter och driva utveckling av teknik- och informationssystem som gör scoutverksamhet bättre.
§4. Föreningen är en ideell förening.
§5. Föreningen är religiöst och partipolitiskt obunden. Föreningens ståndpunkter beslutas av årsmötet.
§6. Medlem är den som godkänts som medlem av styrelsen samt betalat medlemsavgift.
§7. Föreningens verksamhetsår är 1 januari till 31 december.

2 kap. Organisering
§1. Föreningens högsta beslutande organ är årsmötet.
§2. På årsmötet har samtliga medlemmar en röst vardera. Alla omröstningar avgörs med enkel majoritet om inte stadgar säger annat.
§3. Förslags-, yttrande- och närvarorätt äger samtliga personer som anmält sig till mötet senast en vecka i förväg på det sätt som angivits i kallelsen.
§4. Ordinarie årsmöte ska hållas årligen. Kallelse med plats och tid ska skickas till medlemmarna senast sex veckor innan årsmötet och relevanta handlingar ska publiceras senast två veckor före årsmötet.

§5. Alla medlemmar har rätt att lägga motioner (beslutsförslag) till årsmötet.  Motioner ska skickas till styrelsen senast tre veckor innan årsmötet. Styrelsen kan lägga propositioner till årsmötet för behandling.

§6. Följande ärenden ska förekomma på ett ordinarie årsmöte:
        1. Val av mötesfunktionärer
                a. Val av mötesordförande
                b. Val av mötessekreterare
                c. Val av två personer som justerar protokollet 
        2. Justering av röstlängden 
        3. Mötets behöriga utlysande 
        4. Godkännande av dagordning 
        5. Styrelsens redovisning för det gångna året 
        6. Beslut om ansvarsfrihet för styrelsens ledamöter
        7. Behandling av inkomna förslag
        8. Fastställande av medlemsavgift
        9. Kommande årets verksamhet
        10. Budget för det kommande året
        11. Val av valberedning
        12. Val av styrelse
        13. Övriga frågor

§7. Extra årsmöte ska hållas inom en månad om styrelsen eller minst hälften av medlemmarna begär det. Endast de frågor som anges i kallelsen får behandlas på ett extra årsmöte.
§8. Styrelsen ansvarar för föreningens löpande verksamhet.
§9. Styrelsen består av minst två ordföranden. Utöver dessa kan styrelsen bestå av upp till 7 ledamöter, om årsmötet beslutar det.
§10. Styrelsemöten ska sammankallas av en ordförande minst två dagar i förväg.
§11. Protokoll ska föras vid alla styrelsemöten där beslut fattas. Dessa protokoll ska göras tillgängliga för medlemmarna.
§12. Styrelsen kan fatta beslut när minst hälften av ledamöterna är närvarande. Även de två ordföringarna räknas som ledamöter. Beslut fattas genom enkel majoritet. Vid lika röstetal har mötesordförande utslagsröst, utom vid personval, då lotten avgör.
7. Föreningens firma tecknas av styrelsen. Styrelsen kan inom sig utse en eller flera personer att teckna föreningens firma. Rätten att teckna firma  får inte lämnas den som är omyndig.
8. För att ändra stadgarna krävs två tredjedelars(⅔) majoritet vid ett ordinarie årsmöte eller enkel majoritet vid två på varandra följande årsmöten med minst en veckas mellanrum. Förslag om stadgeändring ska finnas med i kallelse till årsmötet.
9. Upplösning av föreningen kräver enhäligt beslut på två på varandra följande årsmöten, varav minst ett är ordinarie.

Vid beslut om upplösning skall årsmötet besluta om vem föreningens tillgångar ska tillfalla. Finns inget sådant beslut tillfaller alla tillgångar Stockholms Katthem (802015-4517).
