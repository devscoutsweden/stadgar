Stadgar för föreningen /dev/scout

1 kap. Konstituering

§1. Föreningens firma är /dev/scout. Vid behov kan föreningens firma anges som devscout.
§2. Föreningen har sitt säte i Stockholms kommun, Stockholm län.
§3. Föreningens syfte är att driva utveckling av teknik- och informationssystem som gör scoutverksamhet bättre samt arrangera möten och träffar för teknik- och IT-intresserade scouter. 
§4. Föreningen är en ideell förening.
§5. Föreningen är religiöst och partipolitiskt obunden. Föreningens ståndpunkter fastställs av årsmötet i föreningens åsiktsprogram.
§6. Medlem är den som, efter ansökan i föreningens digitala kommunikationskanal (enligt föreningens policy för intern kommunikation), godkänts av styrelsen och erlagt för verksamhetsåret gällande medlemsavgift. Styrelsen kan besluta att det är kostnadsfritt att vara medlem. För att godkännas som medlem i föreningen ska sökanden vara medlem i Scouterna, samt acceptera och arbeta för föreningens syfte enligt dessa stadgar. Medlem som, aktivt eller passivt, motverkar föreningens syfte eller beslut fattade av års- och medlemsmöten, kan uteslutas av styrelsen. Uteslutning kan upphävas av nästkommande årsmöte. Utesluten medlem äger rätt till återbetalning av medlemsavgift för innevarande verksamhetsår, om denna är betald.
§7. Föreningens verksamhetsår är 1 januari till 31 december.

2 kap. Organisering

§1. Föreningens högsta beslutande organ är årsmötet.
§2. På årsmötet äger samtliga medlemmar en röst vardera. Alla omröstningar avgörs med enkel majoritet om inte stadgar säger annat.
§3. Förslags-, yttrande- och närvarorätt äger samtliga personer som anmält sig till mötet senast en (1) vecka i förväg via epost till styrelseordföranden, eller med annan av styrelsen anvisad metod. Styrelsen har möjlighet att, om särskilda skäl föreligger, neka icke-medlem rätt att delta vid årsmötet[a][b][c][d][e].
§4. Ordinarie årsmöte ska hållas årligen. Kallelse med plats och tid ska vara medlemmarna tillhanda senast sex(6) veckor innan årsmötet och relevanta handlingar ska vara medlemmarna tillhanda senast två(2) veckor före årsmötet.

Alla medlemmar har motionsrätt. Motioner ska vara styrelsen tillhanda senast tre(3) veckor innan årsmötet. Styrelsen kan lägga propositioner till årsmötet för behandling.

Följande ärenden ska förekomma på ett ordinarie årsmöte:
        1. Val av mötesfunktionärer
                a. Val av mötesordförande
                b. Val av mötessekreterare
                c. Val av två justerare tillika rösträknare
        2. Justering av röstlängden
        3. Mötets behöriga utlysande
        4. Godkännande av dagordning
        5. Styrelsens verksamhetsberättelse för det gångna året
        6. Styrelsens ekonomiska berättelse för det gångna året
        8. Beslut om ansvarsfrihet för styrelsens ledamöter för det gångna året
        9. Behandling av motioner och propositioner
        10. Fastställande av medlemsavgift
        11. Fastställande av verksamhetsplan för det kommande året
        12 Fastställande av budget för det kommande året
        13. Val av valberedning
        14. Val av styrelse
                a. Fastställande av antal platser i styrelsen[f][g][h]
                b. Val av ordföranden
                c. Val av ledamöter
        16. Övriga frågor

§5. Extra årsmöte ska hållas inom en månad om styrelsen, minst hälften av medlemmarna så begär. Vid mötet får endast förekomma de ärenden som anges i kallelse till mötet.
§6. Årsmötets beslut verkställs genom styrelsen som även löpande förvaltar föreningens angelägenheter. 
§7. Styrelsen består av två ordförande, kassör samt minst två och som mest 763 övriga ledamöter. Kassören och minst en av ordförandena skall vara myndiga.
§8. Styrelsens ledamöter väljs av årsmötet på en period om ett(1) år, om inte årsmötet beslutar annat.
§9. Styrelsen sammanträder minst två gånger om året efter kallelse av ordförande. Sammanträde ska alltid hållas om minst hälften av ledamöterna begär det. Vid styrelsens möte ska föras protokoll, vilket justeras av mötesordförande och en ledamot.
§10. Styrelsen är beslutför när minst hälften av ledamöterna är närvarande. Beslut fattas genom enkel majoritet. Vid lika röstetal har mötesordförande utslagsröst, utom vid personval, då lotten avgör.
§11. Föreningens firma tecknas av styrelsen. Styrelsen utser en av ordförande att teckna föreningens firma tillsammans med kassören. Kassören tecknar ensam firman i löpande förvaltningsåtgärder. Bemyndigandet får inte lämnas den som är omyndig.
§12. För att ändra stadgarna krävs två tredjedelars(⅔) majoritet vid ett ordinarie årsmöte eller enkel majoritet vid två på varandra följande årsmöten med minst en veckas mellanrum. Förslag om stadgeändring ska finnas med i kallelse till årsmötet.
§13. Upplösning av föreningen kräver beslut med minst ¾ majoritet vid två på varandra följande årsmöten med minst två månaders mellanrum, varav det första skall vara ett ordinarie årsmöte. Fråga om upplösning skall finnas med i kallelsen till årsmötet.

Vid beslut om upplösning skall årsmötet besluta om vem tillgångarna ska tillfalla. Fattas inget sådant beslut tillfaller tillgångarna Scouterna.
